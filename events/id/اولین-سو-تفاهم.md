---
title: اولین سو تفاهم
date: 2020-03-22T06:01:07.309Z
location: 'اولین '
---
**\
اولین سو تفاهم**این است که بیشتر دوستان به این باور هستند که مسیحیت یک دین غربی بوده و هیچ ارتباطی با کشورهای شرقی یا شرق میانه ندارد و کشور ها غربی به عنوان کشورهای مسیحی یاد میشوند.

نکته اولی این است که کشورهای غربی از جمله کشورهای اروپایی , امریکایی شمالی و کشور استرالیا, از جمله کشورهای سکولار “secular” می باشند که دین و سیاست از همدیگر جدا بوده. پس این کشور ها هیچگونه نمایندگی از مسیحیت واقعی نمیکنند و حتی کسانیکه پیروی مسیح در این کشور ها هستند مورد اذیت و آزار قرار میگیرند. چطور این کشورها می تواند از مسیحیت حقیقی نمایندگی کنند که خودشان باعث اذیت پیروان مسیح میشوند. نکته بعدی که ما دوست داریم در اینجا بپرسیم این است: آیا درباره منشا و زادگاه عیسی مسیح چیزی می دانید؟

عیسی مسیح بطور خارق العاده توسط روح پاک خداوند در رحم مریم آبستن شد (انجیل متی ۱:۱۸) و حتی این خبر توسط اشعیا نبی نبوت (پیش گویی) شده بود که “اینک باکره ابستن شده, پسری خواهد زاد و او را عمانیویل نام خواهد نهاد”(اشعیا ۷:۱۴) و در بیت لحم یهودیه (یکی از شهر های فلسطین در جنوب اورشلیم) چشم به جهان گشود. پس از این رو, منشا و مبدا مسیحیت کشورهای غربی نیست چون عیسی مسیح تعلیم و بشارت را از فلسطین یا اسراییل امروزی آغاز کرده بود.

انتشار سریع مسیحیت بخاطر اطاعت مسیحیان از دستور مسیح بوده تا مژده نجات را به تمامی مردمان برسانند و شاگردان مسیح از شاه راه های معروف امپراطوری روم به نقاط مختلف جهان این ماموریت را انجام می دادند. براساس تاریخ, وقتی تعداد مسیحیان زیاد شد امپراطوری روم شروع به شکنجه مسیحیان برای نابودی کرد ولی بعد از قرن سوم در سال ۳۱۳ میلادی کنستانتین امپراطور روم آزادی مذهب را اعلام کرد و این دشمنی به دوستی تبدیل شد. دوستان عزیز می توانید به کتاب های تاریخی در مورد انتشار مسیحیت مراجعه نماید اگر می خواهید معلومات تان درباره این موضوع بیشتر شود.

کتابهای تاریخی, ساختمان های عظیم کلیسا ها, بیمارستان (شفاخانه ها) و دانشگاه (پوهنتون ها) در مناطق مختلف جهان نشانگر این است که مسیحیت تنها برای کشورهای غربی نبوده و متعلق به تمامی جهانیان هست